---
layout:     post                    # 使用的布局（不需要改）
title:      《东周列国志》摘抄              # 标题 
date:       2025-10-06              # 时间
author:     Keyon                      # 作者
catalog: true                       # 是否归档
tags:
  书籍
---

* 天下之事，理胜力为常，力胜理为变。一时之强弱在力，千古之胜负在理。
* 成大事者，不恤小耻，立大功者，不拘小谅。
* 任独者暗，任众者明。
* 夫人主不惜勤劳，以成功业，亦图一日之快意为乐耳。若以礼绳之，彼将苦而生怠。
* 匹夫以爱亲为仁，在上者以利国为仁。
* 德为本，威济之。德而不威，其国外削；威而不德，其民内溃。
* 夫霸天下者有三戒：毋贪，毋忿，毋急。贪则多失，忿则多难，急则多蹶。
* 夫入虎穴者，必操利器。
* 仁者不乘危以邀利，智者不侥幸以成功。
* 兔死狐悲，物伤其类。
* 若要不闻，除非莫说，若要不知，除非莫作。
* 要为天下奇男子，须历人间万里程。
* 故上赏赏德，其次赏才，又其次赏功。
* 疏不间亲。
* 臣不遵令，不谓之臣，君不能行令于臣，不谓之君。不君不臣，何以立国？
* 夫胜敌者，一时之功也；全信者，万世之利也。
* 朝王，大礼也。讨慢王之罪，大名也。行大礼而举大名，又大业也。
* 口舌害身，不可不慎也！
* 岂是心机逊童子，老成谋国有深筹。
* 宁可虚位以待人，不可以人而滥位。
* 且合诸侯以弭兵为名，夫弭兵天下之利也，争歃则必用兵，用兵则必失信，是失所以利天下之意矣。
* 夫不能舍己，必将取人，取人必多怨，亡无日矣。
* 抱大节者，不拘小谅；有远虑者，岂固近谋。
* 凡事轻举无功，必图万全。夫鱼在千仞之渊，而入渔人之手者，以香饵在也。
* 夫鸿鹄所以不可制者，以羽翼在也；欲制鸿鹄，必先去其羽翼。
* 夫良马不在形之高大，所贵者力能任重，足能致远而已。
* 兵以义动，方为有名。
* 失国者，寡人之罪；复国者，卿等之功也。
* 小人知其过，谢之以文；君子知其过，谢之以质。
* 皇天祐助，前沉后扬；祸为德根，忧为福堂。
* 夫虎卑其势，将有击也；狸缩其身，将有取也。
* 忧在外者攻其弱，忧在内者攻其强。
* 夫无报人之志，而使人疑之者，拙也；有报人之志，而使人知之者，危也。
* 蚋蚁蜂虿，犹能害人。
* 权归左右主人依，毁誉由来倒是非。
* 仁义非同功利谋，纷争谁肯用儒流？
* 夫一人烹鼎，众人啜汁。
* 夫解纷之术，在攻其所必救。
* 富贵途人成骨肉，贫穷骨肉亦途人。
* 夫富贵多士，贫贱寡交，事之常也。
* 远交以离人之欢，近攻以广我之地。
* 夫物不素具，不可以应卒。
* 夫四时之序，成功者退，将来者进。
* 故大丈夫处世，身名俱全者，上也；名可传而身死者，其次也；惟名辱而身全，斯为下耳。
* 所荐者贤，而荐贤之人益重，君名为辞荣，实则卸担。
* 察其喜惧，相机而进。言若波兴，随风而转，不可以预定也。
* 太山不让土壤，故能成其高；河海不择细流，故能就其深；王者不却众庶，故能成其德。
* 总观千古兴亡局，尽在朝中用佞贤。